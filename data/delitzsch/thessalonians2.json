{
  "book_name": "thessalonians2",
  "author": "Franz Delitzsch",
  "publication_year": "1877",
  "chapters": [
    {
      "hebrew_letter": "א",
      "number": 1,
      "verses": [
        {
          "number": 1,
          "text_nikud": "פּוֹלוֹס וְסִלְוָנוֹס וְטִימוֹתִיּוֹס אֶל־קְהִלַּת הַתֶּסָּלוֹנִיקִיּים בֵּאלׂהִים אָבִינוּ וּבַאֲדׂנֵינוּ יֵשׁוּעַ הַמָּשִׁיחַ׃"
        },
        {
          "number": 2,
          "text_nikud": "חֶסֶד לָכֶם וְשָׁלוֹם מֵאֵת אֱלׂהִים אָבִינוּ וַאֲדׂנֵינוּ יֵשׁוּעַ הַמָּשִׁיחַ׃"
        },
        {
          "number": 3,
          "text_nikud": "חַיָּבִים אֲנַחְנוּ לְהוֹדוֹת תָּמִיד לֵאלׂהִים עֲלֵיכֶם אַחַי כָּרָאוּי כִּי אֱמוּנַתְכֶם גָּדְלָה מְאׂד וְרַבָּה אַהֲבַת כֻּלְּכֶם אִישׁ לְרֵעֵהוּ׃"
        },
        {
          "number": 4,
          "text_nikud": "עַד שֶׁנִּתְהַלֵּל בָּכֶם בִּקְהִלּוֹת אֱלׂהִים עַל־סַבְלָנוּתְכֶם וְעַל־אֱמוּנַתְכֶם בְּכָל־הָרְדִיפוֹת וּבְכָל־הַלַּחַץ אֲשֶׁר סְבַלְתֶּם׃"
        },
        {
          "number": 5,
          "text_nikud": "לְאוֹת צִדְקַת מִשְׁפַּט אֱלׂהִים לְמַעַן תִּמָּצְאוּ רְאוּיִם לְמַלְכוּת הָאֱלׂהִים אֲשֶׁר בַּעֲבוּרָהּ תְּעֻנּוּ׃"
        },
        {
          "number": 6,
          "text_nikud": "בַּאֲשֶׁר צַדִּיק הוּא הָאֱלׂהִים לִגְמׂל לַחַץ לְלׂחֲצֵיכֶם׃"
        },
        {
          "number": 7,
          "text_nikud": "וְלָכֶם הַנִּלְחָצִים רְוָחָה עִמָּנוּ יָחַד בְּהִגָּלוֹת הָאָדוֹן יֵשׁוּעַ מִן־הַשָּׁמַיִם עִם־מַלְאֲכֵי עֻזּוֹ׃"
        },
        {
          "number": 8,
          "text_nikud": "בְּאֵשׁ לֶֶהָבָה לְהָשִׁיב נָקָם לַאֲשֶׁר לׂא־יָדְעוּ אֶת־הָאֱלׂהִים וְלׂא שָׁמְעוּ לִבְשׂוֹרַת אֲדׂנֵינוּ יֵשׁוּעַ הַמָּשִׁיחַ׃"
        },
        {
          "number": 9,
          "text_nikud": "אֲשֶׁר יִשְׂאוּ מִשְׁפָּטָם אָבְדַּן עוֹלָם מֵאֵת פְּנֵי הָאָדוֹן וּמֵהֲדַר גְּאוֹנוֹ׃"
        },
        {
          "number": 10,
          "text_nikud": "בְּבֹאוֹ בַּיּוֹם הַהוּא לְהִכָּבֵד בִּקְדשָׁיו וּלְהִתְפַּלֵּא בְּכָל־הַמַּאֲמִינִים כִּי הֶאֱמַנְתֶּם לְעֵדוּתֵנוּ אֲלֵיכֶם׃"
        },
        {
          "number": 11,
          "text_nikud": "לָזׂאת גַּם־נִתְפַּלֵּל בַּעַדְכֶם תָּמִיד אֲשֶׁר יִתֵּן אֶתְכֶם אֱלׂהֵינוּ רְאוּיִם לְמַה־שֶּׁאַתֶּם מְקׂרָאִים וִימַלֵּא בְעׂז כָּל־חֶפְצְכֶם בַּטּוֹב וְכָל־מַעֲשֵׂה אֱמוּנַתְכֶם׃"
        },
        {
          "number": 12,
          "text_nikud": "לְמַעַן יִכָּבֶד בָּכֶם שֵׁם יֵשׁוּעַ אֲדׂנֵינוּ וְאַתֶּם תִּכָּבְדוּ בוֹ עַל־פִּי חֶסֶד אֱלׂהֵינוּ וַאֲדׂנֵינוּ יֵשׁוּעַ הַמָּשִׁיחַ׃"
        }
      ]
    },
    {
      "hebrew_letter": "ב",
      "number": 2,
      "verses": [
        {
          "number": 1,
          "text_nikud": "וְהִנְנוּ מְבַקְשִׁים מִכֶּם אֶחָי עַל־אׂדוֹת בִּיאַת אֲדׂנֵינוּ יֵשׁוּעַ הַמָּשִׁיחַ וַאֲסִיפָתֵנוּ אֵלָיו׃"
        },
        {
          "number": 2,
          "text_nikud": "אֲשֶׁר לׂא־תִטָּרֵף דַּעְתְּכֶם פִּתְאׂם וַאֲשֶׁר לׂא תִּבָּהֵלוּ לׂא בְרוּחַ וְלׂא בְדִבּוּר וְלׂא בְאִגֶּרֶת כְּאִלּוּ שְׁלוּחָה מֵאִתָּנוּ לֵאמׂר הִגִּיעַ יוֹם יְהוָֹה׃"
        },
        {
          "number": 3,
          "text_nikud": "אַל־יַתְעֶה אֶתְכֶם אִישׁ בְּשׁוּם אוֹפֶן כִּי לׂא־יָבֹא בְּטֶרֶם יִהְיֶה בָרִאשׁוֹנָה הַמֶּרֶד וְנִגְלָה אִישׁ הָחַטָּאָה בֶּן־הָאֲבַדּוֹן׃"
        },
        {
          "number": 4,
          "text_nikud": "הַמִּתְקוֹמֵם וְהַמִּתְרוֹמֵם עַל־כָּל־הַנִּקְרָא אֵל אוֹ עֲבוֹדָה כִּי גַם־יֵשֵׁב בְּהֵיכַל הָאֱלׂהִים כֵּאלׂהִים וּמַרְאֶה אֶת־עַצְמוֹ כִּי אֱלׂהִים הוּא׃"
        },
        {
          "number": 5,
          "text_nikud": "הֲלׂא תִזְכְּרוּ כִּי־בְעוֹד הֱיוֹתִי אִתְּכֶם אֵלֶּה דִּבַּרְתִּי אֲלֵיכֶם׃"
        },
        {
          "number": 6,
          "text_nikud": "וְעַתָּה יְדַעְתֶּם אֶת אֲשֶׁר יִמְנָעֵהוּ מִלְּהִגָּלוֹת בְּעִתּוֹ׃"
        },
        {
          "number": 7,
          "text_nikud": "כִּי סוֹד הָרֶשַׁע כְּבָר הֵחֵלָּה פְעֻלָּתוֹ רַק שֶׁיּוּסַר מִתָּוֶךְ הַמּׂנֵעַ עַד־כּׂה׃"
        },
        {
          "number": 8,
          "text_nikud": "וְאָז יִגָּלֶה הָרָשָׁע אֲשֶׁר יְמִיתֶנּוּ הָאָדוֹן בְּרוּחַ שְׂפָתָיו וְיַשְׁבִּיתֶנּוּ בְּהוֹפָעַת בִּיאָתוֹ׃"
        },
        {
          "number": 9,
          "text_nikud": "אֵת אֲשֶׁר יָבוֹא כְּפִי פְּעֻלַּת הַשָׂטָן בְּרָב־כּׂחַ וּבְאׂתוֹת וּבְמוֹפְתֵי שָׁקֶר׃"
        },
        {
          "number": 10,
          "text_nikud": "וּבְכָל־מִרְמַת אָוֶן בָּאׂבְדִים תַּחַת אֲשֶׁר לׂא קִבְּלוּ אֶת־אַהֲבַת הָאֱמֶת לְהִוָּשֵׁעַ׃"
        },
        {
          "number": 11,
          "text_nikud": "וּבַעֲבוּר זׂאת יְשַׁלַּח לָהֶם הָאֱלׂהִים מַדּוּחֵי שָׁוְא לְהַאֲמִין בַּשָּׁקֶר׃"
        },
        {
          "number": 12,
          "text_nikud": "לְמַעַן יִדּוֹנוּ כָּל־אֲשֶׁר לׂא־הֶאֱמִינוּ בָאֱמֶת וְרָצוּ בָּעַוְלָה׃"
        },
        {
          "number": 13,
          "text_nikud": "אֲבָל אֲנַחְנוּ חַיָּבִים לְהוֹדוֹת תָּמִיד לֵאלׂהִים בַּעֲבוּרְכֶם אַחַי חֲבִיבֵי הָאָדוֹן אֲשֶׁר מִבַּתְּחִלָּה בָּחַר בָּכֶם הָאֱלׂהִים לִישׁוּעָה בִּקְדֻשַּׁת הָרוּחַ וּבֶאֱמוּנַת הָאֱמֶת׃"
        },
        {
          "number": 14,
          "text_nikud": "לָזׂאת קָרָא אֶתְכֶם בִּבְשׂוֹרָתֵנוּ לְנַחֲלַת כְּבוֹד אֲדׂנֵינוּ יֵשׁוּעַ הַמָּשִׁיחַ׃"
        },
        {
          "number": 15,
          "text_nikud": "לָכֵן אַחַי עִמְדוּ וְהַחֲזִיקוּ בַקַּבָּלוֹת אֲשֶׁר לֻמַּדְתֶּם אִם בִּדְבָרֵנוּ אִם בְּאִגַּרְתֵּנוּ׃"
        },
        {
          "number": 16,
          "text_nikud": "וַאֲדׂנֵינוּ יֵשׁוּעַ הַמָּשִׁיחַ וֵאלׂהֵינוּ אָבִינוּ אֲשֶׁר אָהַב אׂתָנוּ וַיִּתֶּן־לָנוּ בְחַסְדּוֹ נֶחָמַת עוֹלָם וְתִקְוָה טוֹבָה׃"
        },
        {
          "number": 17,
          "text_nikud": "הוּא יְנַחֵם אֶת־לְבַבְכֶם וִיכוֹנֵן אֶתְכֶם בְּכָל־דָּבָר וּמַעֲשֶׂה טוֹב׃"
        }
      ]
    },
    {
      "hebrew_letter": "ג",
      "number": 3,
      "verses": [
        {
          "number": 1,
          "text_nikud": "וְעוֹד אַחַי הִתְפַּלֲלוּ בַעֲדֵנוּ אֲשֶׁר יָרוּץ דְּבַר יְהוָֹה וְיִכָּבֵד כְּהִכָּבְדוֹ בְקִרְבְּכֶם׃"
        },
        {
          "number": 2,
          "text_nikud": "וַאֲשֶׁר נִנָּצֵל מִן־הָאֲנָשִׁים הַתּׂעִים וְהָרָעִים כִּי לׂא לְכָל־אָדָם הָאֱמוּנָה׃"
        },
        {
          "number": 3,
          "text_nikud": "אֲבָל נֶאֱמָן הוּא הָאָדוֹן אֲשֶׁר יְחַזֵּק אֶתְכֶם וְיִשְׁמָרְכֶם מִן־הָרָע׃"
        },
        {
          "number": 4,
          "text_nikud": "וַאֲנַחְנוּ בְּטוּחִים עֲלֵיכֶם בַּאֲדׂנֵינוּ שֶׁעׂשִׂים אַתֶּם כְּמִצְוָתֵנוּ וְגַם־תּוֹסִיפוּ לַעֲשׂוֹת׃"
        },
        {
          "number": 5,
          "text_nikud": "וְהָאָדוֹן הוּא יְיַשֵּׁר אֶת־לְבַבְכֶם לְאַהֲבַת הָאֱלׂהִים וּלְסַבְלָנוּת הַמָּשִׁיחַ׃"
        },
        {
          "number": 6,
          "text_nikud": "וְהִנְנוּ מְצַוִּים אֶתְכֶם אַחִים בְּשֵׁם אֲדׂנֵינוּ יֵשׁוּעַ הַמָּשִׁיחַ אֲשֶׁר תִּבָּדְלוּ מִכָּל־אָח מְעַקֵּשׁ דְּרָכָיו וְאֵינֶנּוּ מִתְהַלֵּךְ עַל־פִּי הַקַּבָּלָה אֲשֶׁר קִבֵּל מֵאִתָּנוּ׃"
        },
        {
          "number": 7,
          "text_nikud": "הֲלׂא אַתֶּם יְדַעְתֶּם שֶׁצְּרִיכִים אַתֶּם לְהִתְהַלֵּךְ כָּמׂנוּ כִּי לׂא־הֶעֱוִינוּ אֶת־דַּרְכֵּנוּ בְּתוֹכֲכֶם׃"
        },
        {
          "number": 8,
          "text_nikud": "גַּם לׂא־אָכַלְנוּ לֶחֶם אִישׁ חִנָּם כִּי בְּעָמָל וּתְלָאָה לַיְלָה וְיוֹמָם יָגַעְנוּ לְבִלְתִּי הֱיוֹת לְאִישׁ מִכֶּם לְמַשָׂא׃"
        },
        {
          "number": 9,
          "text_nikud": "לׂא מִפְּנֵי שֶׁאֵין־לָנוּ הָרְשׁוּת הַזּׂאת כִּי אִם־לָתֵת אׂתָנוּ לָכֶם לְמוֹפֵת לָלֶכֶת בְּעִקְּבוֹתֵינוּ׃"
        },
        {
          "number": 10,
          "text_nikud": "כִּי גַּם־בִּהְיוֹתֵנוּ אֶצְלְכֶם צִוִּינוּ אֶתְכֶם לֵאמׂר אֲשֶׁר לׂא יִרְצֶה לַעֲשׂוֹת גַּם־לׂא יׂאכֵל׃"
        },
        {
          "number": 11,
          "text_nikud": "כִּי שָׁמַעְנוּ שֶׁיֵּשׁ בָּכֶם מְעַקְּשִׁים אָרְחׂתָם וְאֵינָם עׂשִׂים דָּבָר וּמְבַלִּים יְמֵיהֶם בַּהֲבָלִים׃"
        },
        {
          "number": 12,
          "text_nikud": "וַאֲנָשִׁים כָּאֵלֶּה נְצַוֶּה אוֹתָם וְנַזְהִירֵם בַּאֲדׂנֵינוּ יֵשׁוּעַ הַמָּשִׁיחַ לַעֲבֹד בְּנַחַת לְמַעַן יׂאכְלוּ אֶת־לַחְמָם מִשֶּׁלָּהֶם׃"
        },
        {
          "number": 13,
          "text_nikud": "וְאַתֶּם אֶחָי אַל־תִּתְרַפּוּ בַּעֲשׂוֹת הַטּוֹב׃"
        },
        {
          "number": 14,
          "text_nikud": "וְאִם לׂא־יִשְׁמַע אִישׁ אֶל־דְּבָרֵנוּ בָּאִגֶּרֶת הַזּׂאת אׂתוֹ תִרְשְׁמוּ לָכֶם וְאַל־תִּתְעָרֲבוּ עִמּוֹ לְמַעַן יֵבוֹשׁ׃"
        },
        {
          "number": 15,
          "text_nikud": "אַךְ לׂא־כְאׂיֵב תַּחְשְׁבֻהוּ כִּי אִם־תּוֹכִיחֻהוּ כְּאָח׃"
        },
        {
          "number": 16,
          "text_nikud": "וַאֲדוֹן הַשָּׁלוֹם הוּא יִתֵּן לָכֶם הַשָּׁלוֹם תָּמִיד וּבְכָל־פָּנִים׃"
        },
        {
          "number": 17,
          "text_nikud": "יְהִי הָאָדוֹן עִם־כֻּלְּכֶם׃"
        },
        {
          "number": 18,
          "text_nikud": "שׁׂאֵל לִשְׁלוֹמְכֶם בִּכְתָב יָדִי אֲנִי פוֹלוֹס וְהִיא הָאוֹת בְּכָל־הָאִגְּרוֹת כֵּן אָנׂכִי כׂתֵב׃"
        }
      ]
    }
  ]
}