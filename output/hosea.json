{
  "book_name": "hosea",
  "author": "",
  "publication_year": "",
  "chapters": [
    {
      "hebrew_letter": "א",
      "number": 1,
      "verses": [
        {
          "number": 1,
          "text_nikud": "דְּבַר יְהוָ֣ה אֲשֶׁ֣ר הָיָ֗ה אֶל הוֹשֵׁ֨עַ֙ בֶּן בְּאֵרִ֔י בִּ/ימֵ֨י עֻזִּיָּ֥ה יוֹתָ֛ם אָחָ֥ז יְחִזְקִיָּ֖ה מַלְכֵ֣י יְהוּדָ֑ה וּ/בִ/ימֵ֛י יָרָבְעָ֥ם בֶּן יוֹאָ֖שׁ מֶ֥לֶךְ יִשְׂרָאֵֽל"
        },
        {
          "number": 2,
          "text_nikud": "תְּחִלַּ֥ת דִּבֶּר יְהוָ֖ה בְּ/הוֹשֵׁ֑עַ וַ/יֹּ֨אמֶר יְהוָ֜ה אֶל הוֹשֵׁ֗עַ לֵ֣ךְ קַח לְ/ךָ֞ אֵ֤שֶׁת זְנוּנִים֙ וְ/יַלְדֵ֣י זְנוּנִ֔ים כִּֽי זָנֹ֤ה תִזְנֶה֙ הָ/אָ֔רֶץ מֵֽ/אַחֲרֵ֖י יְהוָֽה"
        },
        {
          "number": 3,
          "text_nikud": "וַ/יֵּ֨לֶךְ֙ וַ/יִּקַּ֔ח אֶת גֹּ֖מֶר בַּת דִּבְלָ֑יִם וַ/תַּ֥הַר וַ/תֵּֽלֶד ל֖/וֹ בֵּֽן"
        },
        {
          "number": 4,
          "text_nikud": "וַ/יֹּ֤אמֶר יְהוָה֙ אֵלָ֔י/ו קְרָ֥א שְׁמ֖/וֹ יִזְרְעֶ֑אל כִּי ע֣וֹד מְעַ֗ט וּ/פָ֨קַדְתִּ֜י אֶת דְּמֵ֤י יִזְרְעֶאל֙ עַל בֵּ֣ית יֵה֔וּא וְ/הִ֨שְׁבַּתִּ֔י מַמְלְכ֖וּת בֵּ֥ית יִשְׂרָאֵֽל"
        },
        {
          "number": 5,
          "text_nikud": "וְ/הָיָ֖ה בַּ/יּ֣וֹם הַ/ה֑וּא וְ/שָֽׁבַרְתִּי֙ אֶת קֶ֣שֶׁת יִשְׂרָאֵ֔ל בְּ/עֵ֖מֶק יִזְרְעֶֽאל"
        },
        {
          "number": 6,
          "text_nikud": "וַ/תַּ֤הַר עוֹד֙ וַ/תֵּ֣לֶד בַּ֔ת וַ/יֹּ֣אמֶר ל֔/וֹ קְרָ֥א שְׁמָ֖/הּ לֹ֣א רֻחָ֑מָה כִּי֩ לֹ֨א אוֹסִ֜יף ע֗וֹד אֲרַחֵם֙ אֶת בֵּ֣ית יִשְׂרָאֵ֔ל כִּֽי נָשֹׂ֥א אֶשָּׂ֖א לָ/הֶֽם"
        },
        {
          "number": 7,
          "text_nikud": "וְ/אֶת בֵּ֤ית יְהוּדָה֙ אֲרַחֵ֔ם וְ/הֽוֹשַׁעְתִּ֖י/ם בַּ/יהוָ֣ה אֱלֹֽהֵי/הֶ֑ם וְ/לֹ֣א אֽוֹשִׁיעֵ֗/ם בְּ/קֶ֤שֶׁת וּ/בְ/חֶ֨רֶב֙ וּ/בְ/מִלְחָמָ֔ה בְּ/סוּסִ֖ים וּ/בְ/פָרָשִֽׁים"
        },
        {
          "number": 8,
          "text_nikud": "וַ/תִּגְמֹ֖ל אֶת לֹ֣א רֻחָ֑מָה וַ/תַּ֖הַר וַ/תֵּ֥לֶד בֵּֽן"
        },
        {
          "number": 9,
          "text_nikud": "וַ/יֹּ֕אמֶר קְרָ֥א שְׁמ֖/וֹ לֹ֣א עַמִּ֑י כִּ֤י אַתֶּם֙ לֹ֣א עַמִּ֔/י וְ/אָנֹכִ֖י לֹֽא אֶהְיֶ֥ה לָ/כֶֽם"
        }
      ]
    },
    {
      "hebrew_letter": "ב",
      "number": 2,
      "verses": [
        {
          "number": 1,
          "text_nikud": "וְֽ֠/הָיָה מִסְפַּ֤ר בְּנֵֽי יִשְׂרָאֵל֙ כְּ/ח֣וֹל הַ/יָּ֔ם אֲשֶׁ֥ר לֹֽא יִמַּ֖ד וְ/לֹ֣א יִסָּפֵ֑ר וְֽ֠/הָיָה בִּ/מְק֞וֹם אֲשֶׁר יֵאָמֵ֤ר לָ/הֶם֙ לֹֽא עַמִּ֣/י אַתֶּ֔ם יֵאָמֵ֥ר לָ/הֶ֖ם בְּנֵ֥י אֵֽל חָֽי"
        },
        {
          "number": 2,
          "text_nikud": "וְ֠/נִקְבְּצוּ בְּנֵֽי יְהוּדָ֤ה וּ/בְנֵֽי יִשְׂרָאֵל֙ יַחְדָּ֔ו וְ/שָׂמ֥וּ לָ/הֶ֛ם רֹ֥אשׁ אֶחָ֖ד וְ/עָל֣וּ מִן הָ/אָ֑רֶץ כִּ֥י גָד֖וֹל י֥וֹם יִזְרְעֶֽאל"
        },
        {
          "number": 3,
          "text_nikud": "אִמְר֥וּ לַ/אֲחֵי/כֶ֖ם עַמִּ֑/י וְ/לַ/אֲחֽוֹתֵי/כֶ֖ם רֻחָֽמָה"
        },
        {
          "number": 4,
          "text_nikud": "רִ֤יבוּ בְ/אִמְּ/כֶם֙ רִ֔יבוּ כִּֽי הִיא֙ לֹ֣א אִשְׁתִּ֔/י וְ/אָנֹכִ֖י לֹ֣א אִישָׁ֑/הּ וְ/תָסֵ֤ר זְנוּנֶ֨י/הָ֙ מִ/פָּנֶ֔י/ה וְ/נַאֲפוּפֶ֖י/הָ מִ/בֵּ֥ין שָׁדֶֽי/הָ"
        },
        {
          "number": 5,
          "text_nikud": "פֶּן אַפְשִׁיטֶ֣/נָּה עֲרֻמָּ֔ה וְ/הִ֨צַּגְתִּ֔י/הָ כְּ/י֖וֹם הִוָּֽלְדָ֑/הּ וְ/שַׂמְתִּ֣י/הָ כַ/מִּדְבָּ֗ר וְ/שַׁתִּ֨/הָ֙ כְּ/אֶ֣רֶץ צִיָּ֔ה וַ/הֲמִתִּ֖י/הָ בַּ/צָּמָֽא"
        },
        {
          "number": 6,
          "text_nikud": "וְ/אֶת בָּנֶ֖י/הָ לֹ֣א אֲרַחֵ֑ם כִּֽי בְנֵ֥י זְנוּנִ֖ים הֵֽמָּה"
        },
        {
          "number": 7,
          "text_nikud": "כִּ֤י זָֽנְתָה֙ אִמָּ֔/ם הֹבִ֖ישָׁה הֽוֹרָתָ֑/ם כִּ֣י אָמְרָ֗ה אֵלְכָ֞ה אַחֲרֵ֤י מְאַהֲבַ/י֙ נֹתְנֵ֤י לַחְמִ/י֙ וּ/מֵימַ֔/י צַמְרִ֣/י וּ/פִשְׁתִּ֔/י שַׁמְנִ֖/י וְ/שִׁקּוּיָֽ/י"
        },
        {
          "number": 8,
          "text_nikud": "לָ/כֵ֛ן הִנְ/נִי שָׂ֥ךְ אֶת דַּרְכֵּ֖/ךְ בַּ/סִּירִ֑ים וְ/גָֽדַרְתִּי֙ אֶת גְּדֵרָ֔/הּ וּ/נְתִיבוֹתֶ֖י/הָ לֹ֥א תִמְצָֽא"
        },
        {
          "number": 9,
          "text_nikud": "וְ/רִדְּפָ֤ה אֶת מְאַהֲבֶ֨י/הָ֙ וְ/לֹֽא תַשִּׂ֣יג אֹתָ֔/ם וּ/בִקְשָׁ֖תַ/ם וְ/לֹ֣א תִמְצָ֑א וְ/אָמְרָ֗ה אֵלְכָ֤ה וְ/אָשׁ֨וּבָה֙ אֶל אִישִׁ֣/י הָֽ/רִאשׁ֔וֹן כִּ֣י ט֥וֹב לִ֛/י אָ֖ז מֵ/עָֽתָּה"
        },
        {
          "number": 10,
          "text_nikud": "וְ/הִיא֙ לֹ֣א יָֽדְעָ֔ה כִּ֤י אָֽנֹכִי֙ נָתַ֣תִּי לָ֔/הּ הַ/דָּגָ֖ן וְ/הַ/תִּיר֣וֹשׁ וְ/הַ/יִּצְהָ֑ר וְ/כֶ֨סֶף הִרְבֵּ֥יתִי לָ֛/הּ וְ/זָהָ֖ב עָשׂ֥וּ לַ/בָּֽעַל"
        },
        {
          "number": 11,
          "text_nikud": "לָ/כֵ֣ן אָשׁ֔וּב וְ/לָקַחְתִּ֤י דְגָנִ/י֙ בְּ/עִתּ֔/וֹ וְ/תִירוֹשִׁ֖/י בְּ/מֽוֹעֲד֑/וֹ וְ/הִצַּלְתִּי֙ צַמְרִ֣/י וּ/פִשְׁתִּ֔/י לְ/כַסּ֖וֹת אֶת עֶרְוָתָֽ/הּ"
        },
        {
          "number": 12,
          "text_nikud": "וְ/עַתָּ֛ה אֲגַלֶּ֥ה אֶת נַבְלֻתָ֖/הּ לְ/עֵינֵ֣י מְאַהֲבֶ֑י/הָ וְ/אִ֖ישׁ לֹֽא יַצִּילֶ֥/נָּה מִ/יָּדִֽ/י"
        },
        {
          "number": 13,
          "text_nikud": "וְ/הִשְׁבַּתִּי֙ כָּל מְשׂוֹשָׂ֔/הּ חַגָּ֖/הּ חָדְשָׁ֣/הּ וְ/שַׁבַּתָּ֑/הּ וְ/כֹ֖ל מוֹעֲדָֽ/הּ"
        },
        {
          "number": 14,
          "text_nikud": "וַ/הֲשִׁמֹּתִ֗י גַּפְנָ/הּ֙ וּ/תְאֵ֣נָתָ֔/הּ אֲשֶׁ֣ר אָמְרָ֗ה אֶתְנָ֥ה הֵ֨מָּה֙ לִ֔/י אֲשֶׁ֥ר נָֽתְנוּ לִ֖/י מְאַֽהֲבָ֑/י וְ/שַׂמְתִּ֣י/ם לְ/יַ֔עַר וַ/אֲכָלָ֖תַ/ם חַיַּ֥ת הַ/שָּׂדֶֽה"
        },
        {
          "number": 15,
          "text_nikud": "וּ/פָקַדְתִּ֣י עָלֶ֗י/הָ אֶת יְמֵ֤י הַ/בְּעָלִים֙ אֲשֶׁ֣ר תַּקְטִ֣יר לָ/הֶ֔ם וַ/תַּ֤עַד נִזְמָ/הּ֙ וְ/חֶלְיָתָ֔/הּ וַ/תֵּ֖לֶךְ אַחֲרֵ֣י מְאַהֲבֶ֑י/הָ וְ/אֹתִ֥/י שָׁכְחָ֖ה נְאֻם יְהוָֽה"
        },
        {
          "number": 16,
          "text_nikud": "לָ/כֵ֗ן הִנֵּ֤ה אָֽנֹכִי֙ מְפַתֶּ֔י/הָ וְ/הֹֽלַכְתִּ֖י/הָ הַ/מִּדְבָּ֑ר וְ/דִבַּרְתִּ֖י עַל לִבָּֽ/הּ"
        },
        {
          "number": 17,
          "text_nikud": "וְ/נָתַ֨תִּי לָ֤/הּ אֶת כְּרָמֶ֨י/הָ֙ מִ/שָּׁ֔ם וְ/אֶת עֵ֥מֶק עָכ֖וֹר לְ/פֶ֣תַח תִּקְוָ֑ה וְ/עָ֤נְתָה שָּׁ֨מָּ/ה֙ כִּ/ימֵ֣י נְעוּרֶ֔י/הָ וִּ/כְ/י֖וֹם עֲלֹתָ֥/הּ מֵ/אֶֽרֶץ מִצְרָֽיִם"
        },
        {
          "number": 18,
          "text_nikud": "וְ/הָיָ֤ה בַ/יּוֹם הַ/הוּא֙ נְאֻם יְהוָ֔ה תִּקְרְאִ֖י אִישִׁ֑/י וְ/לֹֽא תִקְרְאִי לִ֥/י ע֖וֹד בַּעְלִֽ/י"
        },
        {
          "number": 19,
          "text_nikud": "וַ/הֲסִרֹתִ֛י אֶת שְׁמ֥וֹת הַ/בְּעָלִ֖ים מִ/פִּ֑י/הָ וְ/לֹֽא יִזָּכְר֥וּ ע֖וֹד בִּ/שְׁמָֽ/ם"
        },
        {
          "number": 20,
          "text_nikud": "וְ/כָרַתִּ֨י לָ/הֶ֤ם בְּרִית֙ בַּ/יּ֣וֹם הַ/ה֔וּא עִם חַיַּ֤ת הַ/שָּׂדֶה֙ וְ/עִם ע֣וֹף הַ/שָּׁמַ֔יִם וְ/רֶ֖מֶשׂ הָֽ/אֲדָמָ֑ה וְ/קֶ֨שֶׁת וְ/חֶ֤רֶב וּ/מִלְחָמָה֙ אֶשְׁבּ֣וֹר מִן הָ/אָ֔רֶץ וְ/הִשְׁכַּבְתִּ֖י/ם לָ/בֶֽטַח"
        },
        {
          "number": 21,
          "text_nikud": "וְ/אֵרַשְׂתִּ֥י/ךְ לִ֖/י לְ/עוֹלָ֑ם וְ/אֵרַשְׂתִּ֥י/ךְ לִ/י֙ בְּ/צֶ֣דֶק וּ/בְ/מִשְׁפָּ֔ט וּ/בְ/חֶ֖סֶד וּֽ/בְ/רַחֲמִֽים"
        },
        {
          "number": 22,
          "text_nikud": "וְ/אֵרַשְׂתִּ֥י/ךְ לִ֖/י בֶּ/אֱמוּנָ֑ה וְ/יָדַ֖עַתְּ אֶת יְהוָֽה"
        },
        {
          "number": 23,
          "text_nikud": "וְ/הָיָ֣ה בַּ/יּ֣וֹם הַ/ה֗וּא אֶֽעֱנֶה֙ נְאֻם יְהוָ֔ה אֶעֱנֶ֖ה אֶת הַ/שָּׁמָ֑יִם וְ/הֵ֖ם יַעֲנ֥וּ אֶת הָ/אָֽרֶץ"
        },
        {
          "number": 24,
          "text_nikud": "וְ/הָ/אָ֣רֶץ תַּעֲנֶ֔ה אֶת הַ/דָּגָ֖ן וְ/אֶת הַ/תִּיר֣וֹשׁ וְ/אֶת הַ/יִּצְהָ֑ר וְ/הֵ֖ם יַעֲנ֥וּ אֶֽת יִזְרְעֶֽאל"
        },
        {
          "number": 25,
          "text_nikud": "וּ/זְרַעְתִּ֤י/הָ לִּ/י֙ בָּ/אָ֔רֶץ וְ/רִֽחַמְתִּ֖י אֶת לֹ֣א רֻחָ֑מָה וְ/אָמַרְתִּ֤י לְ/לֹֽא עַמִּי֙ עַמִּ/י אַ֔תָּה וְ/ה֖וּא יֹאמַ֥ר אֱלֹהָֽ/י"
        }
      ]
    },
    {
      "hebrew_letter": "ג",
      "number": 3,
      "verses": [
        {
          "number": 1,
          "text_nikud": "וַ/יֹּ֨אמֶר יְהוָ֜ה אֵלַ֗/י ע֚וֹד לֵ֣ךְ אֱֽהַב אִשָּׁ֔ה אֲהֻ֥בַת רֵ֖עַ וּ/מְנָאָ֑פֶת כְּ/אַהֲבַ֤ת יְהוָה֙ אֶת בְּנֵ֣י יִשְׂרָאֵ֔ל וְ/הֵ֗ם פֹּנִים֙ אֶל אֱלֹהִ֣ים אֲחֵרִ֔ים וְ/אֹהֲבֵ֖י אֲשִׁישֵׁ֥י עֲנָבִֽים"
        },
        {
          "number": 2,
          "text_nikud": "וָ/אֶכְּרֶ֣/הָ לִּ֔/י בַּ/חֲמִשָּׁ֥ה עָשָׂ֖ר כָּ֑סֶף וְ/חֹ֥מֶר שְׂעֹרִ֖ים וְ/לֵ֥תֶךְ שְׂעֹרִֽים"
        },
        {
          "number": 3,
          "text_nikud": "וָ/אֹמַ֣ר אֵלֶ֗י/הָ יָמִ֤ים רַבִּים֙ תֵּ֣שְׁבִי לִ֔/י לֹ֣א תִזְנִ֔י וְ/לֹ֥א תִֽהְיִ֖י לְ/אִ֑ישׁ וְ/גַם אֲנִ֖י אֵלָֽיִ/ךְ"
        },
        {
          "number": 4,
          "text_nikud": "כִּ֣י יָמִ֣ים רַבִּ֗ים יֵֽשְׁבוּ֙ בְּנֵ֣י יִשְׂרָאֵ֔ל אֵ֥ין מֶ֨לֶךְ֙ וְ/אֵ֣ין שָׂ֔ר וְ/אֵ֥ין זֶ֖בַח וְ/אֵ֣ין מַצֵּבָ֑ה וְ/אֵ֥ין אֵפ֖וֹד וּ/תְרָפִֽים"
        },
        {
          "number": 5,
          "text_nikud": "אַחַ֗ר יָשֻׁ֨בוּ֙ בְּנֵ֣י יִשְׂרָאֵ֔ל וּ/בִקְשׁוּ֙ אֶת יְהוָ֣ה אֱלֹהֵי/הֶ֔ם וְ/אֵ֖ת דָּוִ֣ד מַלְכָּ֑/ם וּ/פָחֲד֧וּ אֶל יְהוָ֛ה וְ/אֶל טוּב֖/וֹ בְּ/אַחֲרִ֥ית הַ/יָּמִֽים"
        }
      ]
    },
    {
      "hebrew_letter": "ד",
      "number": 4,
      "verses": [
        {
          "number": 1,
          "text_nikud": "שִׁמְע֥וּ דְבַר יְהוָ֖ה בְּנֵ֣י יִשְׂרָאֵ֑ל כִּ֣י רִ֤יב לַֽ/יהוָה֙ עִם יוֹשְׁבֵ֣י הָ/אָ֔רֶץ כִּ֠י אֵין אֱמֶ֧ת וְֽ/אֵין חֶ֛סֶד וְ/אֵֽין דַּ֥עַת אֱלֹהִ֖ים בָּ/אָֽרֶץ"
        },
        {
          "number": 2,
          "text_nikud": "אָלֹ֣ה וְ/כַחֵ֔שׁ וְ/רָצֹ֥חַ וְ/גָנֹ֖ב וְ/נָאֹ֑ף פָּרָ֕צוּ וְ/דָמִ֥ים בְּ/דָמִ֖ים נָגָֽעוּ"
        },
        {
          "number": 3,
          "text_nikud": "עַל כֵּ֣ן תֶּאֱבַ֣ל הָ/אָ֗רֶץ וְ/אֻמְלַל֙ כָּל יוֹשֵׁ֣ב בָּ֔/הּ בְּ/חַיַּ֥ת הַ/שָּׂדֶ֖ה וּ/בְ/ע֣וֹף הַ/שָּׁמָ֑יִם וְ/גַם דְּגֵ֥י הַ/יָּ֖ם יֵאָסֵֽפוּ"
        },
        {
          "number": 4,
          "text_nikud": "אַ֥ךְ אִ֛ישׁ אַל יָרֵ֖ב וְ/אַל יוֹכַ֣ח אִ֑ישׁ וְ/עַמְּ/ךָ֖ כִּ/מְרִיבֵ֥י כֹהֵֽן"
        },
        {
          "number": 5,
          "text_nikud": "וְ/כָשַׁלְתָּ֣ הַ/יּ֔וֹם וְ/כָשַׁ֧ל גַּם נָבִ֛יא עִמְּ/ךָ֖ לָ֑יְלָה וְ/דָמִ֖יתִי אִמֶּֽ/ךָ"
        },
        {
          "number": 6,
          "text_nikud": "נִדְמ֥וּ עַמִּ֖/י מִ/בְּלִ֣י הַ/דָּ֑עַת כִּֽי אַתָּ֞ה הַ/דַּ֣עַת מָאַ֗סְתָּ וְ/אֶמְאָֽסְא/ךָ֙ מִ/כַּהֵ֣ן לִ֔/י וַ/תִּשְׁכַּח֙ תּוֹרַ֣ת אֱלֹהֶ֔י/ךָ אֶשְׁכַּ֥ח בָּנֶ֖י/ךָ גַּם אָֽנִי"
        },
        {
          "number": 7,
          "text_nikud": "כְּ/רֻבָּ֖/ם כֵּ֣ן חָֽטְאוּ לִ֑/י כְּבוֹדָ֖/ם בְּ/קָל֥וֹן אָמִֽיר"
        },
        {
          "number": 8,
          "text_nikud": "חַטַּ֥את עַמִּ֖/י יֹאכֵ֑לוּ וְ/אֶל עֲוֺנָ֖/ם יִשְׂא֥וּ נַפְשֽׁ/וֹ"
        },
        {
          "number": 9,
          "text_nikud": "וְ/הָיָ֥ה כָ/עָ֖ם כַּ/כֹּהֵ֑ן וּ/פָקַדְתִּ֤י עָלָי/ו֙ דְּרָכָ֔י/ו וּ/מַעֲלָלָ֖י/ו אָשִׁ֥יב לֽ/וֹ"
        },
        {
          "number": 10,
          "text_nikud": "וְ/אָֽכְלוּ֙ וְ/לֹ֣א יִשְׂבָּ֔עוּ הִזְנ֖וּ וְ/לֹ֣א יִפְרֹ֑צוּ כִּֽי אֶת יְהוָ֥ה עָזְב֖וּ לִ/שְׁמֹֽר"
        },
        {
          "number": 11,
          "text_nikud": "זְנ֛וּת וְ/יַ֥יִן וְ/תִיר֖וֹשׁ יִֽקַּֽח לֵֽב"
        },
        {
          "number": 12,
          "text_nikud": "עַמִּ/י֙ בְּ/עֵצ֣/וֹ יִשְׁאָ֔ל וּ/מַקְל֖/וֹ יַגִּ֣יד ל֑/וֹ כִּ֣י ר֤וּחַ זְנוּנִים֙ הִתְעָ֔ה וַ/יִּזְנ֖וּ מִ/תַּ֥חַת אֱלֹהֵי/הֶֽם"
        },
        {
          "number": 13,
          "text_nikud": "עַל רָאשֵׁ֨י הֶ/הָרִ֜ים יְזַבֵּ֗חוּ וְ/עַל הַ/גְּבָעוֹת֙ יְקַטֵּ֔רוּ תַּ֣חַת אַלּ֧וֹן וְ/לִבְנֶ֛ה וְ/אֵלָ֖ה כִּ֣י ט֣וֹב צִלָּ֑/הּ עַל כֵּ֗ן תִּזְנֶ֨ינָה֙ בְּנ֣וֹתֵי/כֶ֔ם וְ/כַלּוֹתֵי/כֶ֖ם תְּנָאַֽפְנָה"
        },
        {
          "number": 14,
          "text_nikud": "לֹֽא אֶפְק֨וֹד עַל בְּנוֹתֵי/כֶ֜ם כִּ֣י תִזְנֶ֗ינָה וְ/עַל כַּלּֽוֹתֵי/כֶם֙ כִּ֣י תְנָאַ֔פְנָה כִּי הֵם֙ עִם הַ/זֹּנ֣וֹת יְפָרֵ֔דוּ וְ/עִם הַ/קְּדֵשׁ֖וֹת יְזַבֵּ֑חוּ וְ/עָ֥ם לֹֽא יָבִ֖ין יִלָּבֵֽט"
        },
        {
          "number": 15,
          "text_nikud": "אִם זֹנֶ֤ה אַתָּה֙ יִשְׂרָאֵ֔ל אַל יֶאְשַׁ֖ם יְהוּדָ֑ה וְ/אַל תָּבֹ֣אוּ הַ/גִּלְגָּ֗ל וְ/אַֽל תַּעֲלוּ֙ בֵּ֣ית אָ֔וֶן וְ/אַל תִּשָּׁבְע֖וּ חַי יְהוָֽה"
        },
        {
          "number": 16,
          "text_nikud": "כִּ֚י כְּ/פָרָ֣ה סֹֽרֵרָ֔ה סָרַ֖ר יִשְׂרָאֵ֑ל עַתָּה֙ יִרְעֵ֣/ם יְהוָ֔ה כְּ/כֶ֖בֶשׂ בַּ/מֶּרְחָֽב"
        },
        {
          "number": 17,
          "text_nikud": "חֲב֧וּר עֲצַבִּ֛ים אֶפְרָ֖יִם הַֽנַּֽח לֽ/וֹ"
        },
        {
          "number": 18,
          "text_nikud": "סָ֖ר סָבְאָ֑/ם הַזְנֵ֣ה הִזְנ֔וּ אָהֲב֥וּ הֵב֛וּ קָל֖וֹן מָגִנֶּֽי/הָ"
        },
        {
          "number": 19,
          "text_nikud": "צָרַ֥ר ר֛וּחַ אוֹתָ֖/הּ בִּ/כְנָפֶ֑י/הָ וְ/יֵבֹ֖שׁוּ מִ/זִּבְחוֹתָֽ/ם"
        }
      ]
    },
    {
      "hebrew_letter": "ה",
      "number": 5,
      "verses": [
        {
          "number": 1,
          "text_nikud": "שִׁמְעוּ זֹ֨את הַ/כֹּהֲנִ֜ים וְ/הַקְשִׁ֣יבוּ בֵּ֣ית יִשְׂרָאֵ֗ל וּ/בֵ֤ית הַ/מֶּ֨לֶךְ֙ הַאֲזִ֔ינוּ כִּ֥י לָ/כֶ֖ם הַ/מִּשְׁפָּ֑ט כִּֽי פַח֙ הֱיִיתֶ֣ם לְ/מִצְפָּ֔ה וְ/רֶ֖שֶׁת פְּרוּשָׂ֥ה עַל תָּבֽוֹר"
        },
        {
          "number": 2,
          "text_nikud": "וְ/שַׁחֲטָ֥ה שֵׂטִ֖ים הֶעְמִ֑יקוּ וַ/אֲנִ֖י מוּסָ֥ר לְ/כֻלָּֽ/ם"
        },
        {
          "number": 3,
          "text_nikud": "אֲנִי֙ יָדַ֣עְתִּי אֶפְרַ֔יִם וְ/יִשְׂרָאֵ֖ל לֹֽא נִכְחַ֣ד מִמֶּ֑/נִּי כִּ֤י עַתָּה֙ הִזְנֵ֣יתָ אֶפְרַ֔יִם נִטְמָ֖א יִשְׂרָאֵֽל"
        },
        {
          "number": 4,
          "text_nikud": "לֹ֤א יִתְּנוּ֙ מַ֣עַלְלֵי/הֶ֔ם לָ/שׁ֖וּב אֶל אֱלֹֽהֵי/הֶ֑ם כִּ֣י ר֤וּחַ זְנוּנִים֙ בְּ/קִרְבָּ֔/ם וְ/אֶת יְהוָ֖ה לֹ֥א יָדָֽעוּ"
        },
        {
          "number": 5,
          "text_nikud": "וְ/עָנָ֥ה גְאֽוֹן יִשְׂרָאֵ֖ל בְּ/פָנָ֑י/ו וְ/יִשְׂרָאֵ֣ל וְ/אֶפְרַ֗יִם יִכָּֽשְׁלוּ֙ בַּ/עֲוֺנָ֔/ם כָּשַׁ֥ל גַּם יְהוּדָ֖ה עִמָּֽ/ם"
        },
        {
          "number": 6,
          "text_nikud": "בְּ/צֹאנָ֣/ם וּ/בִ/בְקָרָ֗/ם יֵֽלְכ֛וּ לְ/בַקֵּ֥שׁ אֶת יְהוָ֖ה וְ/לֹ֣א יִמְצָ֑אוּ חָלַ֖ץ מֵ/הֶֽם"
        },
        {
          "number": 7,
          "text_nikud": "בַּ/יהוָ֣ה בָּגָ֔דוּ כִּֽי בָנִ֥ים זָרִ֖ים יָלָ֑דוּ עַתָּ֛ה יֹאכְלֵ֥/ם חֹ֖דֶשׁ אֶת חֶלְקֵי/הֶֽם"
        },
        {
          "number": 8,
          "text_nikud": "תִּקְע֤וּ שׁוֹפָר֙ בַּ/גִּבְעָ֔ה חֲצֹצְרָ֖ה בָּ/רָמָ֑ה הָרִ֨יעוּ֙ בֵּ֣ית אָ֔וֶן אַחֲרֶ֖י/ךָ בִּנְיָמִֽין"
        },
        {
          "number": 9,
          "text_nikud": "אֶפְרַ֨יִם֙ לְ/שַׁמָּ֣ה תִֽהְיֶ֔ה בְּ/י֖וֹם תּֽוֹכֵחָ֑ה בְּ/שִׁבְטֵי֙ יִשְׂרָאֵ֔ל הוֹדַ֖עְתִּי נֶאֱמָנָֽה"
        },
        {
          "number": 10,
          "text_nikud": "הָיוּ֙ שָׂרֵ֣י יְהוּדָ֔ה כְּ/מַסִּיגֵ֖י גְּב֑וּל עֲלֵי/הֶ֕ם אֶשְׁפּ֥וֹךְ כַּ/מַּ֖יִם עֶבְרָתִֽ/י"
        },
        {
          "number": 11,
          "text_nikud": "עָשׁ֥וּק אֶפְרַ֖יִם רְצ֣וּץ מִשְׁפָּ֑ט כִּ֣י הוֹאִ֔יל הָלַ֖ךְ אַחֲרֵי צָֽו"
        },
        {
          "number": 12,
          "text_nikud": "וַ/אֲנִ֥י כָ/עָ֖שׁ לְ/אֶפְרָ֑יִם וְ/כָ/רָקָ֖ב לְ/בֵ֥ית יְהוּדָֽה"
        },
        {
          "number": 13,
          "text_nikud": "וַ/יַּ֨רְא אֶפְרַ֜יִם אֶת חָלְי֗/וֹ וִֽ/יהוּדָה֙ אֶת מְזֹר֔/וֹ וַ/יֵּ֤לֶךְ אֶפְרַ֨יִם֙ אֶל אַשּׁ֔וּר וַ/יִּשְׁלַ֖ח אֶל מֶ֣לֶךְ יָרֵ֑ב וְ/ה֗וּא לֹ֤א יוּכַל֙ לִ/רְפֹּ֣א לָ/כֶ֔ם וְ/לֹֽא יִגְהֶ֥ה מִ/כֶּ֖ם מָזֽוֹר"
        },
        {
          "number": 14,
          "text_nikud": "כִּ֣י אָנֹכִ֤י כַ/שַּׁ֨חַל֙ לְ/אֶפְרַ֔יִם וְ/כַ/כְּפִ֖יר לְ/בֵ֣ית יְהוּדָ֑ה אֲנִ֨י אֲנִ֤י אֶטְרֹף֙ וְ/אֵלֵ֔ךְ אֶשָּׂ֖א וְ/אֵ֥ין מַצִּֽיל"
        },
        {
          "number": 15,
          "text_nikud": "אֵלֵ֤ךְ אָשׁ֨וּבָה֙ אֶל מְקוֹמִ֔/י עַ֥ד אֲשֶֽׁר יֶאְשְׁמ֖וּ וּ/בִקְשׁ֣וּ פָנָ֑/י בַּ/צַּ֥ר לָ/הֶ֖ם יְשַׁחֲרֻֽ/נְנִי"
        }
      ]
    },
    {
      "hebrew_letter": "ו",
      "number": 6,
      "verses": [
        {
          "number": 1,
          "text_nikud": "לְכוּ֙ וְ/נָשׁ֣וּבָה אֶל יְהוָ֔ה כִּ֛י ה֥וּא טָרָ֖ף וְ/יִרְפָּאֵ֑/נוּ יַ֖ךְ וְ/יַחְבְּשֵֽׁ/נוּ"
        },
        {
          "number": 2,
          "text_nikud": "יְחַיֵּ֖/נוּ מִ/יֹּמָ֑יִם בַּ/יּוֹם֙ הַ/שְּׁלִישִׁ֔י יְקִמֵ֖/נוּ וְ/נִחְיֶ֥ה לְ/פָנָֽי/ו"
        },
        {
          "number": 3,
          "text_nikud": "וְ/נֵדְעָ֣ה נִרְדְּפָ֗ה לָ/דַ֨עַת֙ אֶת יְהוָ֔ה כְּ/שַׁ֖חַר נָכ֣וֹן מֽוֹצָא֑/וֹ וְ/יָב֤וֹא כַ/גֶּ֨שֶׁם֙ לָ֔/נוּ כְּ/מַלְק֖וֹשׁ י֥וֹרֶה אָֽרֶץ"
        },
        {
          "number": 4,
          "text_nikud": "מָ֤ה אֶֽעֱשֶׂה לְּ/ךָ֙ אֶפְרַ֔יִם מָ֥ה אֶעֱשֶׂה לְּ/ךָ֖ יְהוּדָ֑ה וְ/חַסְדְּ/כֶם֙ כַּֽ/עֲנַן בֹּ֔קֶר וְ/כַ/טַּ֖ל מַשְׁכִּ֥ים הֹלֵֽךְ"
        },
        {
          "number": 5,
          "text_nikud": "עַל כֵּ֗ן חָצַ֨בְתִּי֙ בַּ/נְּבִיאִ֔ים הֲרַגְתִּ֖י/ם בְּ/אִמְרֵי פִ֑/י וּ/מִשְׁפָּטֶ֖י/ךָ א֥וֹר יֵצֵֽא"
        },
        {
          "number": 6,
          "text_nikud": "כִּ֛י חֶ֥סֶד חָפַ֖צְתִּי וְ/לֹא זָ֑בַח וְ/דַ֥עַת אֱלֹהִ֖ים מֵ/עֹלֽוֹת"
        },
        {
          "number": 7,
          "text_nikud": "וְ/הֵ֕מָּה כְּ/אָדָ֖ם עָבְר֣וּ בְרִ֑ית שָׁ֖ם בָּ֥גְדוּ בִֽ/י"
        },
        {
          "number": 8,
          "text_nikud": "גִּלְעָ֕ד קִרְיַ֖ת פֹּ֣עֲלֵי אָ֑וֶן עֲקֻבָּ֖ה מִ/דָּֽם"
        },
        {
          "number": 9,
          "text_nikud": "וּ/כְ/חַכֵּ֨י אִ֜ישׁ גְּדוּדִ֗ים חֶ֚בֶר כֹּֽהֲנִ֔ים דֶּ֖רֶךְ יְרַצְּחוּ שֶׁ֑כְמָ/ה כִּ֥י זִמָּ֖ה עָשֽׂוּ"
        },
        {
          "number": 10,
          "text_nikud": "בְּ/בֵית֙ יִשְׂרָאֵ֔ל רָאִ֖יתִי שעריריה שַׁעֲרֽוּרִיָּ֑ה שָׁ֚ם זְנ֣וּת לְ/אֶפְרַ֔יִם נִטְמָ֖א יִשְׂרָאֵֽל"
        },
        {
          "number": 11,
          "text_nikud": "גַּם יְהוּדָ֕ה שָׁ֥ת קָצִ֖יר לָ֑/ךְ בְּ/שׁוּבִ֖/י שְׁב֥וּת עַמִּֽ/י"
        }
      ]
    },
    {
      "hebrew_letter": "ז",
      "number": 7,
      "verses": [
        {
          "number": 1,
          "text_nikud": "כְּ/רָפְאִ֣/י לְ/יִשְׂרָאֵ֗ל וְ/נִגְלָ֞ה עֲוֺ֤ן אֶפְרַ֨יִם֙ וְ/רָע֣וֹת שֹֽׁמְר֔וֹן כִּ֥י פָעֲל֖וּ שָׁ֑קֶר וְ/גַנָּ֣ב יָב֔וֹא פָּשַׁ֥ט גְּד֖וּד בַּ/חֽוּץ"
        },
        {
          "number": 2,
          "text_nikud": "וּ/בַל יֹֽאמְרוּ֙ לִ/לְבָבָ֔/ם כָּל רָעָתָ֖/ם זָכָ֑רְתִּי עַתָּה֙ סְבָב֣וּ/ם מַֽעַלְלֵי/הֶ֔ם נֶ֥גֶד פָּנַ֖/י הָיֽוּ"
        },
        {
          "number": 3,
          "text_nikud": "בְּ/רָעָתָ֖/ם יְשַׂמְּחוּ מֶ֑לֶךְ וּ/בְ/כַחֲשֵׁי/הֶ֖ם שָׂרִֽים"
        },
        {
          "number": 4,
          "text_nikud": "כֻּלָּ/ם֙ מְנָ֣אֲפִ֔ים כְּמ֣וֹ תַנּ֔וּר בֹּעֵ֖רָה מֵֽ/אֹפֶ֑ה יִשְׁבּ֣וֹת מֵעִ֔יר מִ/לּ֥וּשׁ בָּצֵ֖ק עַד חֻמְצָתֽ/וֹ"
        },
        {
          "number": 5,
          "text_nikud": "י֣וֹם מַלְכֵּ֔/נוּ הֶחֱל֥וּ שָׂרִ֖ים חֲמַ֣ת מִ/יָּ֑יִן מָשַׁ֥ךְ יָד֖/וֹ אֶת לֹצְצִֽים"
        },
        {
          "number": 6,
          "text_nikud": "כִּֽי קֵרְב֧וּ כַ/תַּנּ֛וּר לִבָּ֖/ם בְּ/אָרְבָּ֑/ם כָּל הַ/לַּ֨יְלָה֙ יָשֵׁ֣ן אֹֽפֵ/הֶ֔ם בֹּ֕קֶר ה֥וּא בֹעֵ֖ר כְּ/אֵ֥שׁ לֶהָבָֽה"
        },
        {
          "number": 7,
          "text_nikud": "כֻּלָּ֤/ם יֵחַ֨מּוּ֙ כַּ/תַּנּ֔וּר וְ/אָכְל֖וּ אֶת שֹֽׁפְטֵי/הֶ֑ם כָּל מַלְכֵי/הֶ֣ם נָפָ֔לוּ אֵין קֹרֵ֥א בָ/הֶ֖ם אֵלָֽ/י"
        },
        {
          "number": 8,
          "text_nikud": "אֶפְרַ֕יִם בָּ/עַמִּ֖ים ה֣וּא יִתְבּוֹלָ֑ל אֶפְרַ֛יִם הָיָ֥ה עֻגָ֖ה בְּלִ֥י הֲפוּכָֽה"
        },
        {
          "number": 9,
          "text_nikud": "אָכְל֤וּ זָרִים֙ כֹּח֔/וֹ וְ/ה֖וּא לֹ֣א יָדָ֑ע גַּם שֵׂיבָה֙ זָ֣רְקָה בּ֔/וֹ וְ/ה֖וּא לֹ֥א יָדָֽע"
        },
        {
          "number": 10,
          "text_nikud": "וְ/עָנָ֥ה גְאֽוֹן יִשְׂרָאֵ֖ל בְּ/פָנָ֑י/ו וְ/לֹֽא שָׁ֨בוּ֙ אֶל יְהוָ֣ה אֱלֹֽהֵי/הֶ֔ם וְ/לֹ֥א בִקְשֻׁ֖/הוּ בְּ/כָל זֹֽאת"
        },
        {
          "number": 11,
          "text_nikud": "וַ/יְהִ֣י אֶפְרַ֔יִם כְּ/יוֹנָ֥ה פוֹתָ֖ה אֵ֣ין לֵ֑ב מִצְרַ֥יִם קָרָ֖אוּ אַשּׁ֥וּר הָלָֽכוּ"
        },
        {
          "number": 12,
          "text_nikud": "כַּ/אֲשֶׁ֣ר יֵלֵ֗כוּ אֶפְר֤וֹשׂ עֲלֵי/הֶם֙ רִשְׁתִּ֔/י כְּ/ע֥וֹף הַ/שָּׁמַ֖יִם אֽוֹרִידֵ֑/ם אַיְסִרֵ֕/ם כְּ/שֵׁ֖מַע לַ/עֲדָתָֽ/ם"
        },
        {
          "number": 13,
          "text_nikud": "א֤וֹי לָ/הֶם֙ כִּֽי נָדְד֣וּ מִמֶּ֔/נִּי שֹׁ֥ד לָ/הֶ֖ם כִּֽי פָ֣שְׁעוּ בִ֑/י וְ/אָנֹכִ֣י אֶפְדֵּ֔/ם וְ/הֵ֕מָּה דִּבְּר֥וּ עָלַ֖/י כְּזָבִֽים"
        },
        {
          "number": 14,
          "text_nikud": "וְ/לֹֽא זָעֲק֤וּ אֵלַ/י֙ בְּ/לִבָּ֔/ם כִּ֥י יְיֵלִ֖ילוּ עַל מִשְׁכְּבוֹתָ֑/ם עַל דָּגָ֧ן וְ/תִיר֛וֹשׁ יִתְגּוֹרָ֖רוּ יָס֥וּרוּ בִֽ/י"
        },
        {
          "number": 15,
          "text_nikud": "וַ/אֲנִ֣י יִסַּ֔רְתִּי חִזַּ֖קְתִּי זְרֽוֹעֹתָ֑/ם וְ/אֵלַ֖/י יְחַשְּׁבוּ רָֽע"
        },
        {
          "number": 16,
          "text_nikud": "יָשׁ֣וּבוּ לֹ֣א עָ֗ל הָיוּ֙ כְּ/קֶ֣שֶׁת רְמִיָּ֔ה יִפְּל֥וּ בַ/חֶ֛רֶב שָׂרֵי/הֶ֖ם מִ/זַּ֣עַם לְשׁוֹנָ֑/ם ז֥וֹ לַעְגָּ֖/ם בְּ/אֶ֥רֶץ מִצְרָֽיִם"
        }
      ]
    },
    {
      "hebrew_letter": "ח",
      "number": 8,
      "verses": [
        {
          "number": 1,
          "text_nikud": "אֶל חִכְּ/ךָ֣ שֹׁפָ֔ר כַּ/נֶּ֖שֶׁר עַל בֵּ֣ית יְהוָ֑ה יַ֚עַן עָבְר֣וּ בְרִיתִ֔/י וְ/עַל תּוֹרָתִ֖/י פָּשָֽׁעוּ"
        },
        {
          "number": 2,
          "text_nikud": "לִ֖/י יִזְעָ֑קוּ אֱלֹהַ֥/י יְֽדַעֲנ֖וּ/ךָ יִשְׂרָאֵֽל"
        },
        {
          "number": 3,
          "text_nikud": "זָנַ֥ח יִשְׂרָאֵ֖ל ט֑וֹב אוֹיֵ֖ב יִרְדְּֽפ/וֹ"
        },
        {
          "number": 4,
          "text_nikud": "הֵ֤ם הִמְלִיכוּ֙ וְ/לֹ֣א מִמֶּ֔/נִּי הֵשִׂ֖ירוּ וְ/לֹ֣א יָדָ֑עְתִּי כַּסְפָּ֣/ם וּ/זְהָבָ֗/ם עָשׂ֤וּ לָ/הֶם֙ עֲצַבִּ֔ים לְמַ֖עַן יִכָּרֵֽת"
        },
        {
          "number": 5,
          "text_nikud": "זָנַח֙ עֶגְלֵ֣/ךְ שֹֽׁמְר֔וֹן חָרָ֥ה אַפִּ֖/י בָּ֑/ם עַד מָתַ֕י לֹ֥א יוּכְל֖וּ נִקָּיֹֽן"
        },
        {
          "number": 6,
          "text_nikud": "כִּ֤י מִ/יִּשְׂרָאֵל֙ וְ/ה֔וּא חָרָ֣שׁ עָשָׂ֔/הוּ וְ/לֹ֥א אֱלֹהִ֖ים ה֑וּא כִּֽי שְׁבָבִ֣ים יִֽהְיֶ֔ה עֵ֖גֶל שֹׁמְרֽוֹן"
        },
        {
          "number": 7,
          "text_nikud": "כִּ֛י ר֥וּחַ יִזְרָ֖עוּ וְ/סוּפָ֣תָ/ה יִקְצֹ֑רוּ קָמָ֣ה אֵֽין ל֗/וֹ צֶ֚מַח בְּלִ֣י יַֽעֲשֶׂה קֶּ֔מַח אוּלַ֣י יַֽעֲשֶׂ֔ה זָרִ֖ים יִבְלָעֻֽ/הוּ"
        },
        {
          "number": 8,
          "text_nikud": "נִבְלַ֖ע יִשְׂרָאֵ֑ל עַתָּה֙ הָי֣וּ בַ/גּוֹיִ֔ם כִּ/כְלִ֖י אֵֽין חֵ֥פֶץ בּֽ/וֹ"
        },
        {
          "number": 9,
          "text_nikud": "כִּֽי הֵ֨מָּה֙ עָל֣וּ אַשּׁ֔וּר פֶּ֖רֶא בּוֹדֵ֣ד ל֑/וֹ אֶפְרַ֖יִם הִתְנ֥וּ אֲהָבִֽים"
        },
        {
          "number": 10,
          "text_nikud": "גַּ֛ם כִּֽי יִתְנ֥וּ בַ/גּוֹיִ֖ם עַתָּ֣ה אֲקַבְּצֵ֑/ם וַ/יָּחֵ֣לּוּ מְּעָ֔ט מִ/מַּשָּׂ֖א מֶ֥לֶךְ שָׂרִֽים"
        },
        {
          "number": 11,
          "text_nikud": "כִּֽי הִרְבָּ֥ה אֶפְרַ֛יִם מִזְבְּחֹ֖ת לַ/חֲטֹ֑א הָיוּ ל֥/וֹ מִזְבְּח֖וֹת לַ/חֲטֹֽא"
        },
        {
          "number": 12,
          "text_nikud": "אכתוב אֶ֨כְתָּב ל֔/וֹ רבו רֻבֵּ֖י תּֽוֹרָתִ֑/י כְּמוֹ זָ֖ר נֶחְשָֽׁבוּ"
        },
        {
          "number": 13,
          "text_nikud": "זִבְחֵ֣י הַבְהָבַ֗/י יִזְבְּח֤וּ בָשָׂר֙ וַ/יֹּאכֵ֔לוּ יְהוָ֖ה לֹ֣א רָצָ֑/ם עַתָּ֞ה יִזְכֹּ֤ר עֲוֺנָ/ם֙ וְ/יִפְקֹ֣ד חַטֹּאותָ֔/ם הֵ֖מָּה מִצְרַ֥יִם יָשֽׁוּבוּ"
        },
        {
          "number": 14,
          "text_nikud": "וַ/יִּשְׁכַּ֨ח יִשְׂרָאֵ֜ל אֶת עֹשֵׂ֗/הוּ וַ/יִּ֨בֶן֙ הֵֽיכָל֔וֹת וִֽ/יהוּדָ֕ה הִרְבָּ֖ה עָרִ֣ים בְּצֻר֑וֹת וְ/שִׁלַּחְתִּי אֵ֣שׁ בְּ/עָרָ֔י/ו וְ/אָכְלָ֖ה אַרְמְנֹתֶֽי/הָ"
        }
      ]
    },
    {
      "hebrew_letter": "ט",
      "number": 9,
      "verses": [
        {
          "number": 1,
          "text_nikud": "אַל תִּשְׂמַ֨ח יִשְׂרָאֵ֤ל אֶל גִּיל֙ כָּֽ/עַמִּ֔ים כִּ֥י זָנִ֖יתָ מֵ/עַ֣ל אֱלֹהֶ֑י/ךָ אָהַ֣בְתָּ אֶתְנָ֔ן עַ֖ל כָּל גָּרְנ֥וֹת דָּגָֽן"
        },
        {
          "number": 2,
          "text_nikud": "גֹּ֥רֶן וָ/יֶ֖קֶב לֹ֣א יִרְעֵ֑/ם וְ/תִיר֖וֹשׁ יְכַ֥חֶשׁ בָּֽ/הּ"
        },
        {
          "number": 3,
          "text_nikud": "לֹ֥א יֵשְׁב֖וּ בְּ/אֶ֣רֶץ יְהוָ֑ה וְ/שָׁ֤ב אֶפְרַ֨יִם֙ מִצְרַ֔יִם וּ/בְ/אַשּׁ֖וּר טָמֵ֥א יֹאכֵֽלוּ"
        },
        {
          "number": 4,
          "text_nikud": "לֹא יִסְּכ֨וּ לַ/יהוָ֥ה יַיִן֮ וְ/לֹ֣א יֶֽעֶרְבוּ ל/וֹ֒ זִבְחֵי/הֶ֗ם כְּ/לֶ֤חֶם אוֹנִים֙ לָ/הֶ֔ם כָּל אֹכְלָ֖י/ו יִטַמָּ֑אוּ כִּֽי לַחְמָ֣/ם לְ/נַפְשָׁ֔/ם לֹ֥א יָב֖וֹא בֵּ֥ית יְהוָֽה"
        },
        {
          "number": 5,
          "text_nikud": "מַֽה תַּעֲשׂ֖וּ לְ/י֣וֹם מוֹעֵ֑ד וּ/לְ/י֖וֹם חַג יְהוָֽה"
        },
        {
          "number": 6,
          "text_nikud": "כִּֽי הִנֵּ֤ה הָֽלְכוּ֙ מִ/שֹּׁ֔ד מִצְרַ֥יִם תְּקַבְּצֵ֖/ם מֹ֣ף תְּקַבְּרֵ֑/ם מַחְמַ֣ד לְ/כַסְפָּ֗/ם קִמּוֹשׂ֙ יִֽירָשֵׁ֔/ם ח֖וֹחַ בְּ/אָהֳלֵי/הֶֽם"
        },
        {
          "number": 7,
          "text_nikud": "בָּ֣אוּ יְמֵ֣י הַ/פְּקֻדָּ֗ה בָּ֚אוּ יְמֵ֣י הַ/שִׁלֻּ֔ם יֵדְע֖וּ יִשְׂרָאֵ֑ל אֱוִ֣יל הַ/נָּבִ֗יא מְשֻׁגָּע֙ אִ֣ישׁ הָ/ר֔וּחַ עַ֚ל רֹ֣ב עֲוֺנְ/ךָ֔ וְ/רַבָּ֖ה מַשְׂטֵמָֽה"
        },
        {
          "number": 8,
          "text_nikud": "צֹפֶ֥ה אֶפְרַ֖יִם עִם אֱלֹהָ֑/י נָבִ֞יא פַּ֤ח יָקוֹשׁ֙ עַל כָּל דְּרָכָ֔י/ו מַשְׂטֵמָ֖ה בְּ/בֵ֥ית אֱלֹהָֽי/ו"
        },
        {
          "number": 9,
          "text_nikud": "הֶעְמִֽיקוּ שִׁחֵ֖תוּ כִּ/ימֵ֣י הַ/גִּבְעָ֑ה יִזְכּ֣וֹר עֲוֺנָ֔/ם יִפְק֖וֹד חַטֹּאותָֽ/ם"
        },
        {
          "number": 10,
          "text_nikud": "כַּ/עֲנָבִ֣ים בַּ/מִּדְבָּ֗ר מָצָ֨אתִי֙ יִשְׂרָאֵ֔ל כְּ/בִכּוּרָ֤ה בִ/תְאֵנָה֙ בְּ/רֵ֣אשִׁיתָ֔/הּ רָאִ֖יתִי אֲבֽוֹתֵי/כֶ֑ם הֵ֜מָּה בָּ֣אוּ בַֽעַל פְּע֗וֹר וַ/יִּנָּֽזְרוּ֙ לַ/בֹּ֔שֶׁת וַ/יִּהְי֥וּ שִׁקּוּצִ֖ים כְּ/אָהֳבָֽ/ם"
        },
        {
          "number": 11,
          "text_nikud": "אֶפְרַ֕יִם כָּ/ע֖וֹף יִתְעוֹפֵ֣ף כְּבוֹדָ֑/ם מִ/לֵּדָ֥ה וּ/מִ/בֶּ֖טֶן וּ/מֵ/הֵרָיֽוֹן"
        },
        {
          "number": 12,
          "text_nikud": "כִּ֤י אִם יְגַדְּלוּ֙ אֶת בְּנֵי/הֶ֔ם וְ/שִׁכַּלְתִּ֖י/ם מֵֽ/אָדָ֑ם כִּֽי גַם א֥וֹי לָ/הֶ֖ם בְּ/שׂוּרִ֥/י מֵ/הֶֽם"
        },
        {
          "number": 13,
          "text_nikud": "אֶפְרַ֛יִם כַּ/אֲשֶׁר רָאִ֥יתִי לְ/צ֖וֹר שְׁתוּלָ֣ה בְ/נָוֶ֑ה וְ/אֶפְרַ֕יִם לְ/הוֹצִ֥יא אֶל הֹרֵ֖ג בָּנָֽי/ו"
        },
        {
          "number": 14,
          "text_nikud": "תֵּן לָ/הֶ֥ם יְהוָ֖ה מַה תִּתֵּ֑ן תֵּן לָ/הֶם֙ רֶ֣חֶם מַשְׁכִּ֔יל וְ/שָׁדַ֖יִם צֹמְקִֽים"
        },
        {
          "number": 15,
          "text_nikud": "כָּל רָעָתָ֤/ם בַּ/גִּלְגָּל֙ כִּֽי שָׁ֣ם שְׂנֵאתִ֔י/ם עַ֚ל רֹ֣עַ מַֽעַלְלֵי/הֶ֔ם מִ/בֵּיתִ֖/י אֲגָרְשֵׁ֑/ם לֹ֤א אוֹסֵף֙ אַהֲבָתָ֔/ם כָּל שָׂרֵי/הֶ֖ם סֹרְרִֽים"
        },
        {
          "number": 16,
          "text_nikud": "הֻכָּ֣ה אֶפְרַ֔יִם שָׁרְשָׁ֥/ם יָבֵ֖שׁ פְּרִ֣י בלי בַֽל יַעֲשׂ֑וּ/ן גַּ֚ם כִּ֣י יֵֽלֵד֔וּ/ן וְ/הֵמַתִּ֖י מַחֲמַדֵּ֥י בִטְנָֽ/ם"
        },
        {
          "number": 17,
          "text_nikud": "יִמְאָסֵ֣/ם אֱלֹהַ֔/י כִּ֛י לֹ֥א שָׁמְע֖וּ ל֑/וֹ וְ/יִהְי֥וּ נֹדְדִ֖ים בַּ/גּוֹיִֽם"
        }
      ]
    },
    {
      "hebrew_letter": "י",
      "number": 10,
      "verses": [
        {
          "number": 1,
          "text_nikud": "גֶּ֤פֶן בּוֹקֵק֙ יִשְׂרָאֵ֔ל פְּרִ֖י יְשַׁוֶּה לּ֑/וֹ כְּ/רֹ֣ב לְ/פִרְי֗/וֹ הִרְבָּה֙ לַֽ/מִּזְבְּח֔וֹת כְּ/ט֣וֹב לְ/אַרְצ֔/וֹ הֵיטִ֖יבוּ מַצֵּבֽוֹת"
        },
        {
          "number": 2,
          "text_nikud": "חָלַ֥ק לִבָּ֖/ם עַתָּ֣ה יֶאְשָׁ֑מוּ ה֚וּא יַעֲרֹ֣ף מִזְבְּחוֹתָ֔/ם יְשֹׁדֵ֖ד מַצֵּבוֹתָֽ/ם"
        },
        {
          "number": 3,
          "text_nikud": "כִּ֤י עַתָּה֙ יֹֽאמְר֔וּ אֵ֥ין מֶ֖לֶךְ לָ֑/נוּ כִּ֣י לֹ֤א יָרֵ֨אנוּ֙ אֶת יְהֹוָ֔ה וְ/הַ/מֶּ֖לֶךְ מַה יַּֽעֲשֶׂה לָּֽ/נוּ"
        },
        {
          "number": 4,
          "text_nikud": "דִּבְּר֣וּ דְבָרִ֔ים אָל֥וֹת שָׁ֖וְא כָּרֹ֣ת בְּרִ֑ית וּ/פָרַ֤ח כָּ/רֹאשׁ֙ מִשְׁפָּ֔ט עַ֖ל תַּלְמֵ֥י שָׂדָֽי"
        },
        {
          "number": 5,
          "text_nikud": "לְ/עֶגְלוֹת֙ בֵּ֣ית אָ֔וֶן יָג֖וּרוּ שְׁכַ֣ן שֹֽׁמְר֑וֹן כִּי אָבַ֨ל עָלָ֜י/ו עַמּ֗/וֹ וּ/כְמָרָי/ו֙ עָלָ֣י/ו יָגִ֔ילוּ עַל כְּבוֹד֖/וֹ כִּֽי גָלָ֥ה מִמֶּֽ/נּוּ"
        },
        {
          "number": 6,
          "text_nikud": "גַּם אוֹת/וֹ֙ לְ/אַשּׁ֣וּר יוּבָ֔ל מִנְחָ֖ה לְ/מֶ֣לֶךְ יָרֵ֑ב בָּשְׁנָה֙ אֶפְרַ֣יִם יִקָּ֔ח וְ/יֵב֥וֹשׁ יִשְׂרָאֵ֖ל מֵ/עֲצָתֽ/וֹ"
        },
        {
          "number": 7,
          "text_nikud": "נִדְמֶ֥ה שֹׁמְר֖וֹן מַלְכָּ֑/הּ כְּ/קֶ֖צֶף עַל פְּנֵי מָֽיִם"
        },
        {
          "number": 8,
          "text_nikud": "וְ/נִשְׁמְד֞וּ בָּמ֣וֹת אָ֗וֶן חַטַּאת֙ יִשְׂרָאֵ֔ל ק֣וֹץ וְ/דַרְדַּ֔ר יַעֲלֶ֖ה עַל מִזְבְּחוֹתָ֑/ם וְ/אָמְר֤וּ לֶֽ/הָרִים֙ כַּסּ֔וּ/נוּ וְ/לַ/גְּבָע֖וֹת נִפְל֥וּ עָלֵֽי/נוּ"
        },
        {
          "number": 9,
          "text_nikud": "מִ/ימֵי֙ הַ/גִּבְעָ֔ה חָטָ֖אתָ יִשְׂרָאֵ֑ל שָׁ֣ם עָמָ֔דוּ לֹֽא תַשִּׂיגֵ֧/ם בַּ/גִּבְעָ֛ה מִלְחָמָ֖ה עַל בְּנֵ֥י עַֽלְוָֽה"
        },
        {
          "number": 10,
          "text_nikud": "בְּ/אַוָּתִ֖/י וְ/אֶסֳּרֵ֑/ם וְ/אֻסְּפ֤וּ עֲלֵי/הֶם֙ עַמִּ֔ים בְּ/אָסְרָ֖/ם לִ/שְׁתֵּ֥י עינת/ם עוֹנֹתָֽ/ם"
        },
        {
          "number": 11,
          "text_nikud": "וְ/אֶפְרַ֜יִם עֶגְלָ֤ה מְלֻמָּדָה֙ אֹהַ֣בְתִּי לָ/ד֔וּשׁ וַ/אֲנִ֣י עָבַ֔רְתִּי עַל ט֖וּב צַוָּארָ֑/הּ אַרְכִּ֤יב אֶפְרַ֨יִם֙ יַחֲר֣וֹשׁ יְהוּדָ֔ה יְשַׂדֶּד ל֖/וֹ יַעֲקֹֽב"
        },
        {
          "number": 12,
          "text_nikud": "זִרְע֨וּ לָ/כֶ֤ם לִ/צְדָקָה֙ קִצְר֣וּ לְ/פִי חֶ֔סֶד נִ֥ירוּ לָ/כֶ֖ם נִ֑יר וְ/עֵת֙ לִ/דְר֣וֹשׁ אֶת יְהוָ֔ה עַד יָב֕וֹא וְ/יֹרֶ֥ה צֶ֖דֶק לָ/כֶֽם"
        },
        {
          "number": 13,
          "text_nikud": "חֲרַשְׁתֶּם רֶ֛שַׁע עַוְלָ֥תָ/ה קְצַרְתֶּ֖ם אֲכַלְתֶּ֣ם פְּרִי כָ֑חַשׁ כִּֽי בָטַ֥חְתָּ בְ/דַרְכְּ/ךָ֖ בְּ/רֹ֥ב גִּבּוֹרֶֽי/ךָ"
        },
        {
          "number": 14,
          "text_nikud": "וְ/קָ֣אם שָׁאוֹן֮ בְּ/עַמֶּ/ךָ֒ וְ/כָל מִבְצָרֶ֣י/ךָ יוּשַּׁ֔ד כְּ/שֹׁ֧ד שַֽׁלְמַ֛ן בֵּ֥ית אַֽרְבֵ֖אל בְּ/י֣וֹם מִלְחָמָ֑ה אֵ֥ם עַל בָּנִ֖ים רֻטָּֽשָׁה"
        },
        {
          "number": 15,
          "text_nikud": "כָּ֗כָה עָשָׂ֤ה לָ/כֶם֙ בֵּֽית אֵ֔ל מִ/פְּנֵ֖י רָעַ֣ת רָֽעַתְ/כֶ֑ם בַּ/שַּׁ֕חַר נִדְמֹ֥ה נִדְמָ֖ה מֶ֥לֶךְ יִשְׂרָאֵֽל"
        }
      ]
    },
    {
      "hebrew_letter": "יא",
      "number": 11,
      "verses": [
        {
          "number": 1,
          "text_nikud": "כִּ֛י נַ֥עַר יִשְׂרָאֵ֖ל וָ/אֹהֲבֵ֑/הוּ וּ/מִ/מִּצְרַ֖יִם קָרָ֥אתִי לִ/בְנִֽ/י"
        },
        {
          "number": 2,
          "text_nikud": "קָרְא֖וּ לָ/הֶ֑ם כֵּ֚ן הָלְכ֣וּ מִ/פְּנֵי/הֶ֔ם לַ/בְּעָלִ֣ים יְזַבֵּ֔חוּ וְ/לַ/פְּסִלִ֖ים יְקַטֵּרֽוּ/ן"
        },
        {
          "number": 3,
          "text_nikud": "וְ/אָנֹכִ֤י תִרְגַּ֨לְתִּי֙ לְ/אֶפְרַ֔יִם קָחָ֖/ם עַל זְרֽוֹעֹתָ֑י/ו וְ/לֹ֥א יָדְע֖וּ כִּ֥י רְפָאתִֽי/ם"
        },
        {
          "number": 4,
          "text_nikud": "בְּ/חַבְלֵ֨י אָדָ֤ם אֶמְשְׁכֵ/ם֙ בַּ/עֲבֹת֣וֹת אַהֲבָ֔ה וָ/אֶהְיֶ֥ה לָ/הֶ֛ם כִּ/מְרִ֥ימֵי עֹ֖ל עַ֣ל לְחֵי/הֶ֑ם וְ/אַ֥ט אֵלָ֖י/ו אוֹכִֽיל"
        },
        {
          "number": 5,
          "text_nikud": "לֹ֤א יָשׁוּב֙ אֶל אֶ֣רֶץ מִצְרַ֔יִם וְ/אַשּׁ֖וּר ה֣וּא מַלְכּ֑/וֹ כִּ֥י מֵאֲנ֖וּ לָ/שֽׁוּב"
        },
        {
          "number": 6,
          "text_nikud": "וְ/חָלָ֥ה חֶ֨רֶב֙ בְּ/עָרָ֔י/ו וְ/כִלְּתָ֥ה בַדָּ֖י/ו וְ/אָכָ֑לָה מִֽ/מֹּעֲצ֖וֹתֵי/הֶֽם"
        },
        {
          "number": 7,
          "text_nikud": "וְ/עַמִּ֥/י תְלוּאִ֖ים לִ/מְשֽׁוּבָתִ֑/י וְ/אֶל עַל֙ יִקְרָאֻ֔/הוּ יַ֖חַד לֹ֥א יְרוֹמֵם"
        },
        {
          "number": 8,
          "text_nikud": "אֵ֞יךְ אֶתֶּנְ/ךָ֣ אֶפְרַ֗יִם אֲמַגֶּנְ/ךָ֙ יִשְׂרָאֵ֔ל אֵ֚יךְ אֶתֶּנְ/ךָ֣ כְ/אַדְמָ֔ה אֲשִֽׂימְ/ךָ֖ כִּ/צְבֹאיִ֑ם נֶהְפַּ֤ךְ עָלַ/י֙ לִבִּ֔/י יַ֖חַד נִכְמְר֥וּ נִחוּמָֽ/י"
        },
        {
          "number": 9,
          "text_nikud": "לֹ֤א אֶֽעֱשֶׂה֙ חֲר֣וֹן אַפִּ֔/י לֹ֥א אָשׁ֖וּב לְ/שַׁחֵ֣ת אֶפְרָ֑יִם כִּ֣י אֵ֤ל אָֽנֹכִי֙ וְ/לֹא אִ֔ישׁ בְּ/קִרְבְּ/ךָ֣ קָד֔וֹשׁ וְ/לֹ֥א אָב֖וֹא בְּ/עִֽיר"
        },
        {
          "number": 10,
          "text_nikud": "אַחֲרֵ֧י יְהוָ֛ה יֵלְכ֖וּ כְּ/אַרְיֵ֣ה יִשְׁאָ֑ג כִּֽי ה֣וּא יִשְׁאַ֔ג וְ/יֶחֶרְד֥וּ בָנִ֖ים מִ/יָּֽם"
        },
        {
          "number": 11,
          "text_nikud": "יֶחֶרְד֤וּ כְ/צִפּוֹר֙ מִ/מִּצְרַ֔יִם וּ/כְ/יוֹנָ֖ה מֵ/אֶ֣רֶץ אַשּׁ֑וּר וְ/הוֹשַׁבְתִּ֥י/ם עַל בָּתֵּי/הֶ֖ם נְאֻם יְהוָֽה"
        }
      ]
    },
    {
      "hebrew_letter": "יב",
      "number": 12,
      "verses": [
        {
          "number": 1,
          "text_nikud": "סְבָבֻ֤/נִי בְ/כַ֨חַשׁ֙ אֶפְרַ֔יִם וּ/בְ/מִרְמָ֖ה בֵּ֣ית יִשְׂרָאֵ֑ל וִֽ/יהוּדָ֗ה עֹ֥ד רָד֙ עִם אֵ֔ל וְ/עִם קְדוֹשִׁ֖ים נֶאֱמָֽן"
        },
        {
          "number": 2,
          "text_nikud": "אֶפְרַ֜יִם רֹעֶ֥ה ר֨וּחַ֙ וְ/רֹדֵ֣ף קָדִ֔ים כָּל הַ/יּ֕וֹם כָּזָ֥ב וָ/שֹׁ֖ד יַרְבֶּ֑ה וּ/בְרִית֙ עִם אַשּׁ֣וּר יִכְרֹ֔תוּ וְ/שֶׁ֖מֶן לְ/מִצְרַ֥יִם יוּבָֽל"
        },
        {
          "number": 3,
          "text_nikud": "וְ/רִ֥יב לַֽ/יהוָ֖ה עִם יְהוּדָ֑ה וְ/לִ/פְקֹ֤ד עַֽל יַעֲקֹב֙ כִּ/דְרָכָ֔י/ו כְּ/מַעֲלָלָ֖י/ו יָשִׁ֥יב לֽ/וֹ"
        },
        {
          "number": 4,
          "text_nikud": "בַּ/בֶּ֖טֶן עָקַ֣ב אֶת אָחִ֑י/ו וּ/בְ/אוֹנ֖/וֹ שָׂרָ֥ה אֶת אֱלֹהִֽים"
        },
        {
          "number": 5,
          "text_nikud": "וָ/יָּ֤שַׂר אֶל מַלְאָךְ֙ וַ/יֻּכָ֔ל בָּכָ֖ה וַ/יִּתְחַנֶּן ל֑/וֹ בֵּֽית אֵל֙ יִמְצָאֶ֔/נּוּ וְ/שָׁ֖ם יְדַבֵּ֥ר עִמָּֽ/נוּ"
        },
        {
          "number": 6,
          "text_nikud": "וַֽ/יהוָ֖ה אֱלֹהֵ֣י הַ/צְּבָא֑וֹת יְהוָ֖ה זִכְרֽ/וֹ"
        },
        {
          "number": 7,
          "text_nikud": "וְ/אַתָּ֖ה בֵּ/אלֹהֶ֣י/ךָ תָשׁ֑וּב חֶ֤סֶד וּ/מִשְׁפָּט֙ שְׁמֹ֔ר וְ/קַוֵּ֥ה אֶל אֱלֹהֶ֖י/ךָ תָּמִֽיד"
        },
        {
          "number": 8,
          "text_nikud": "כְּנַ֗עַן בְּ/יָד֛/וֹ מֹאזְנֵ֥י מִרְמָ֖ה לַ/עֲשֹׁ֥ק אָהֵֽב"
        },
        {
          "number": 9,
          "text_nikud": "וַ/יֹּ֣אמֶר אֶפְרַ֔יִם אַ֣ךְ עָשַׁ֔רְתִּי מָצָ֥אתִי א֖וֹן לִ֑/י כָּל יְגִיעַ֕/י לֹ֥א יִמְצְאוּ לִ֖/י עָוֺ֥ן אֲשֶׁר חֵֽטְא"
        },
        {
          "number": 10,
          "text_nikud": "וְ/אָנֹכִ֛י יְהוָ֥ה אֱלֹהֶ֖י/ךָ מֵ/אֶ֣רֶץ מִצְרָ֑יִם עֹ֛ד אוֹשִֽׁיבְ/ךָ֥ בָ/אֳהָלִ֖ים כִּ/ימֵ֥י מוֹעֵֽד"
        },
        {
          "number": 11,
          "text_nikud": "וְ/דִבַּ֨רְתִּי֙ עַל הַ/נְּבִיאִ֔ים וְ/אָנֹכִ֖י חָז֣וֹן הִרְבֵּ֑יתִי וּ/בְ/יַ֥ד הַ/נְּבִיאִ֖ים אֲדַמֶּֽה"
        },
        {
          "number": 12,
          "text_nikud": "אִם גִּלְעָ֥ד אָ֨וֶן֙ אַךְ שָׁ֣וְא הָי֔וּ בַּ/גִּלְגָּ֖ל שְׁוָרִ֣ים זִבֵּ֑חוּ גַּ֤ם מִזְבְּחוֹתָ/ם֙ כְּ/גַלִּ֔ים עַ֖ל תַּלְמֵ֥י שָׂדָֽי"
        },
        {
          "number": 13,
          "text_nikud": "וַ/יִּבְרַ֥ח יַעֲקֹ֖ב שְׂדֵ֣ה אֲרָ֑ם וַ/יַּעֲבֹ֤ד יִשְׂרָאֵל֙ בְּ/אִשָּׁ֔ה וּ/בְ/אִשָּׁ֖ה שָׁמָֽר"
        },
        {
          "number": 14,
          "text_nikud": "וּ/בְ/נָבִ֕יא הֶעֱלָ֧ה יְהוָ֛ה אֶת יִשְׂרָאֵ֖ל מִ/מִּצְרָ֑יִם וּ/בְ/נָבִ֖יא נִשְׁמָֽר"
        },
        {
          "number": 15,
          "text_nikud": "הִכְעִ֥יס אֶפְרַ֖יִם תַּמְרוּרִ֑ים וְ/דָמָי/ו֙ עָלָ֣י/ו יִטּ֔וֹשׁ וְ/חֶ֨רְפָּת֔/וֹ יָשִׁ֥יב ל֖/וֹ אֲדֹנָֽי/ו"
        }
      ]
    },
    {
      "hebrew_letter": "יג",
      "number": 13,
      "verses": [
        {
          "number": 1,
          "text_nikud": "כְּ/דַבֵּ֤ר אֶפְרַ֨יִם֙ רְתֵ֔ת נָשָׂ֥א ה֖וּא בְּ/יִשְׂרָאֵ֑ל וַ/יֶּאְשַׁ֥ם בַּ/בַּ֖עַל וַ/יָּמֹֽת"
        },
        {
          "number": 2,
          "text_nikud": "וְ/עַתָּ֣ה יוֹסִ֣פוּ לַ/חֲטֹ֗א וַ/יַּעְשׂ֣וּ לָ/הֶם֩ מַסֵּכָ֨ה מִ/כַּסְפָּ֤/ם כִּ/תְבוּנָ/ם֙ עֲצַבִּ֔ים מַעֲשֵׂ֥ה חָרָשִׁ֖ים כֻּלֹּ֑/ה לָ/הֶם֙ הֵ֣ם אֹמְרִ֔ים זֹבְחֵ֣י אָדָ֔ם עֲגָלִ֖ים יִשָּׁקֽוּ/ן"
        },
        {
          "number": 3,
          "text_nikud": "לָ/כֵ֗ן יִֽהְיוּ֙ כַּ/עֲנַן בֹּ֔קֶר וְ/כַ/טַּ֖ל מַשְׁכִּ֣ים הֹלֵ֑ךְ כְּ/מֹץ֙ יְסֹעֵ֣ר מִ/גֹּ֔רֶן וּ/כְ/עָשָׁ֖ן מֵ/אֲרֻבָּֽה"
        },
        {
          "number": 4,
          "text_nikud": "וְ/אָנֹכִ֛י יְהוָ֥ה אֱלֹהֶ֖י/ךָ מֵ/אֶ֣רֶץ מִצְרָ֑יִם וֵ/אלֹהִ֤ים זֽוּלָתִ/י֙ לֹ֣א תֵדָ֔ע וּ/מוֹשִׁ֥יעַ אַ֖יִן בִּלְתִּֽ/י"
        },
        {
          "number": 5,
          "text_nikud": "אֲנִ֥י יְדַעְתִּ֖י/ךָ בַּ/מִּדְבָּ֑ר בְּ/אֶ֖רֶץ תַּלְאֻבֽוֹת"
        },
        {
          "number": 6,
          "text_nikud": "כְּ/מַרְעִיתָ/ם֙ וַ/יִּשְׂבָּ֔עוּ שָׂבְע֖וּ וַ/יָּ֣רָם לִבָּ֑/ם עַל כֵּ֖ן שְׁכֵחֽוּ/נִי"
        },
        {
          "number": 7,
          "text_nikud": "וָ/אֱהִ֥י לָ/הֶ֖ם כְּמוֹ שָׁ֑חַל כְּ/נָמֵ֖ר עַל דֶּ֥רֶךְ אָשֽׁוּר"
        },
        {
          "number": 8,
          "text_nikud": "אֶפְגְּשֵׁ/ם֙ כְּ/דֹ֣ב שַׁכּ֔וּל וְ/אֶקְרַ֖ע סְג֣וֹר לִבָּ֑/ם וְ/אֹכְלֵ֥/ם שָׁם֙ כְּ/לָבִ֔יא חַיַּ֥ת הַ/שָּׂדֶ֖ה תְּבַקְּעֵֽ/ם"
        },
        {
          "number": 9,
          "text_nikud": "שִֽׁחֶתְ/ךָ֥ יִשְׂרָאֵ֖ל כִּֽי בִ֥/י בְ/עֶזְרֶֽ/ךָ"
        },
        {
          "number": 10,
          "text_nikud": "אֱהִ֤י מַלְכְּ/ךָ֙ אֵפ֔וֹא וְ/יוֹשִֽׁיעֲ/ךָ֖ בְּ/כָל עָרֶ֑י/ךָ וְ/שֹׁ֣פְטֶ֔י/ךָ אֲשֶׁ֣ר אָמַ֔רְתָּ תְּנָ/ה לִּ֖/י מֶ֥לֶךְ וְ/שָׂרִֽים"
        },
        {
          "number": 11,
          "text_nikud": "אֶֽתֶּן לְ/ךָ֥ מֶ֨לֶךְ֙ בְּ/אַפִּ֔/י וְ/אֶקַּ֖ח בְּ/עֶבְרָתִֽ/י"
        },
        {
          "number": 12,
          "text_nikud": "צָרוּר֙ עֲוֺ֣ן אֶפְרָ֔יִם צְפוּנָ֖ה חַטָּאתֽ/וֹ"
        },
        {
          "number": 13,
          "text_nikud": "חֶבְלֵ֥י יֽוֹלֵדָ֖ה יָבֹ֣אוּ ל֑/וֹ הוּא בֵן֙ לֹ֣א חָכָ֔ם כִּֽי עֵ֥ת לֹֽא יַעֲמֹ֖ד בְּ/מִשְׁבַּ֥ר בָּנִֽים"
        },
        {
          "number": 14,
          "text_nikud": "מִ/יַּ֤ד שְׁאוֹל֙ אֶפְדֵּ֔/ם מִ/מָּ֖וֶת אֶגְאָלֵ֑/ם אֱהִ֨י דְבָרֶי/ךָ֜ מָ֗וֶת אֱהִ֤י קָֽטָבְ/ךָ֙ שְׁא֔וֹל נֹ֖חַם יִסָּתֵ֥ר מֵ/עֵינָֽ/י"
        },
        {
          "number": 15,
          "text_nikud": "כִּ֣י ה֔וּא בֵּ֥ן אַחִ֖ים יַפְרִ֑יא יָב֣וֹא קָדִים֩ ר֨וּחַ יְהוָ֜ה מִ/מִּדְבָּ֣ר עֹלֶ֗ה וְ/יֵב֤וֹשׁ מְקוֹר/וֹ֙ וְ/יֶחֱרַ֣ב מַעְיָנ֔/וֹ ה֣וּא יִשְׁסֶ֔ה אוֹצַ֖ר כָּל כְּלִ֥י חֶמְדָּֽה"
        }
      ]
    },
    {
      "hebrew_letter": "יד",
      "number": 14,
      "verses": [
        {
          "number": 1,
          "text_nikud": "תֶּאְשַׁם֙ שֹֽׁמְר֔וֹן כִּ֥י מָרְתָ֖ה בֵּֽ/אלֹהֶ֑י/הָ בַּ/חֶ֣רֶב יִפֹּ֔לוּ עֹלְלֵי/הֶ֣ם יְרֻטָּ֔שׁוּ וְ/הָרִיּוֹתָ֖י/ו יְבֻקָּֽעוּ"
        },
        {
          "number": 2,
          "text_nikud": "שׁ֚וּבָ/ה יִשְׂרָאֵ֔ל עַ֖ד יְהוָ֣ה אֱלֹהֶ֑י/ךָ כִּ֥י כָשַׁ֖לְתָּ בַּ/עֲוֺנֶֽ/ךָ"
        },
        {
          "number": 3,
          "text_nikud": "קְח֤וּ עִמָּ/כֶם֙ דְּבָרִ֔ים וְ/שׁ֖וּבוּ אֶל יְהוָ֑ה אִמְר֣וּ אֵלָ֗י/ו כָּל תִּשָּׂ֤א עָוֺן֙ וְ/קַח ט֔וֹב וּֽ/נְשַׁלְּמָ֥ה פָרִ֖ים שְׂפָתֵֽי/נוּ"
        },
        {
          "number": 4,
          "text_nikud": "אַשּׁ֣וּר לֹ֣א יוֹשִׁיעֵ֗/נוּ עַל סוּס֙ לֹ֣א נִרְכָּ֔ב וְ/לֹא נֹ֥אמַר ע֛וֹד אֱלֹהֵ֖י/נוּ לְ/מַעֲשֵׂ֣ה יָדֵ֑י/נוּ אֲשֶׁר בְּ/ךָ֖ יְרֻחַ֥ם יָתֽוֹם"
        },
        {
          "number": 5,
          "text_nikud": "אֶרְפָּא֙ מְשׁ֣וּבָתָ֔/ם אֹהֲבֵ֖/ם נְדָבָ֑ה כִּ֛י שָׁ֥ב אַפִּ֖/י מִמֶּֽ/נּוּ"
        },
        {
          "number": 6,
          "text_nikud": "אֶהְיֶ֤ה כַ/טַּל֙ לְ/יִשְׂרָאֵ֔ל יִפְרַ֖ח כַּ/שּֽׁוֹשַׁנָּ֑ה וְ/יַ֥ךְ שָׁרָשָׁ֖י/ו כַּ/לְּבָנֽוֹן"
        },
        {
          "number": 7,
          "text_nikud": "יֵֽלְכוּ֙ יֹֽנְקוֹתָ֔י/ו וִ/יהִ֥י כַ/זַּ֖יִת הוֹד֑/וֹ וְ/רֵ֥יחַֽ ל֖/וֹ כַּ/לְּבָנֽוֹן"
        },
        {
          "number": 8,
          "text_nikud": "יָשֻׁ֨בוּ֙ יֹשְׁבֵ֣י בְ/צִלּ֔/וֹ יְחַיּ֥וּ דָגָ֖ן וְ/יִפְרְח֣וּ כַ/גָּ֑פֶן זִכְר֖/וֹ כְּ/יֵ֥ין לְבָנֽוֹן"
        },
        {
          "number": 9,
          "text_nikud": "אֶפְרַ֕יִם מַה לִּ֥/י ע֖וֹד לָֽ/עֲצַבִּ֑ים אֲנִ֧י עָנִ֣יתִי וַ/אֲשׁוּרֶ֗/נּוּ אֲנִי֙ כִּ/בְר֣וֹשׁ רַֽעֲנָ֔ן מִמֶּ֖/נִּי פֶּרְיְ/ךָ֥ נִמְצָֽא"
        },
        {
          "number": 10,
          "text_nikud": "מִ֤י חָכָם֙ וְ/יָ֣בֵֽן אֵ֔לֶּה נָב֖וֹן וְ/יֵֽדָעֵ֑/ם כִּֽי יְשָׁרִ֞ים דַּרְכֵ֣י יְהוָ֗ה וְ/צַדִּקִים֙ יֵ֣לְכוּ בָ֔/ם וּ/פֹשְׁעִ֖ים יִכָּ֥שְׁלוּ בָֽ/ם"
        }
      ]
    }
  ]
}